Джерело: https://suspilne.media/501673-vijska-rf-obstrilali-nikopolskij-rajon-dnipropetrovsini-poranenij-30-ricnij-colovik/
Впродовж дня 8 червня війська РФ 5 разів атакували Нікопольський район Дніпропетровщини. Про це повідомив голова обласної ради Микола Лукашук. 
За його словами, внаслідок обстрілу Нікополя поранений 30-річний чоловік. Його госпіталізували з діагнозом мінно-вибухова травма, контузія. Травмованому надали допомогу, він лікуватиметься амбулаторно.
Пошкоджені універмаг, адмінбудівля, готель, 4 п’ятиповерхові житлові будинки, 2 легкових автомобіля, лінія електропередач.
Вдарили російські війська й по Марганецькій громаді. Рятувальники проводять обстеження території.
