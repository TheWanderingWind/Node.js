Джерело: https://suspilne.media/498922-u-mikolaevi-kontroluut-riven-pidnatta-vodi-nebezpeki-nemae-zastupnik-miskogo-golovi/
У Миколаєві служби чергують біля мостів, вимірюють рівень води. Зокрема біля Інгульського та понтонного мостів.
Про це кореспондентам Суспільного розповів заступник міського голови Віталій Луков.
Станом на 16:00 в акваторії Миколаєва підняття рівня води не зафіксовано, повідомив Миколаївський міський голова Олександр Сєнкевич.
З 9:00 по 12:00 рівень води у акваторії піднявся на 18 сантиметрів, розповів заступник міського голови Віталій Луков.
"З 14:00 до 15:00 рівень води не мінявся. Це вимірювання біля Інгульського мосту. Служби ведуть чергування біля понтонних мостів, для того, щоб у випадку якоїсь хвилі не втратити ці мости. На зараз небезпеки не існує", — сказав Віталій Луков.

