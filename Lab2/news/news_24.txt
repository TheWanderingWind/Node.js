Джерело: https://suspilne.media/498895-u-cernigovi-gotuutsa-do-rozselenna-evakujovanih-ziteliv-hersonskoi-oblasti/
У Чернігові готуються до розселення евакуйованих жителів Херсонської області. 6 червня комісія з техногенно-екологічної безпеки Чернігівської міської ради підтримала план підготовки тимчасово житла для евакуйованих херсонців. 
Згідно з цим рішенням управління освіти має визначити приміщенням шкіл, які приймуть переселенців, а управління фонду капітального майна має надати приміщення, які використають у разі потреби.
Станом на вечір 6 червня інформації про організовані евакуаційні маршрути до Чернігова з Херсонської області немає. 
Також у Чернігові вже вивчають гуманітарні потреби переселенців із затоплених зон і готуються збирати допомогу, сказав виконувач обов’язків міського голови Олександр Ломако.
Нагадаємо, в ніч на 6 червня дамбу Каховської ГЕС зруйнували російські війська. Через це почав різко зростати рівень води, у Херсоні та селах, які розташовані в зоні підтоплення, оголосили евакуацію. 
