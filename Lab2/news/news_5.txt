Джерело: https://suspilne.media/498961-hmelnicki-sambisti-vzali-zoloto-na-miznarodnih-zmagannah/
Самбісти з Хмельниччини вибороли золоті медалі на міжнародних змаганнях, які проходили з 29 травня по 3 червня у сербській столиці — місті Белграді.
Про це повідомляє Хмельницька обласна військова адміністрація.
За їхньою інформацією, у складі збірної України серед школярів за медалі європейських відкритих шкільних Ігор з єдиноборств-2023 змагались самбісти із Хмельниччини.
"Наші спортсмени зібрали всю колекцію нагород цих змагань, завоювавши дві золотих, одну срібну та одну бронзову медалі. "Золото" привезли Іван Дзяворук та Дмитро Боднар, "срібло" — Владислав Ястремський, "бронза" дісталася Софії Швець", — йдеться у повідомленні Хмельницької ОВА.
