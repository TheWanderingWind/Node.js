Джерело: https://suspilne.media/500869-u-hmelnickomu-zatrimali-pidozruvanogo-u-torgivli-ekstazi/
У Хмельницькому поліцейські затримали чоловіка, якого підозрюють у торгівлі екстазі методом "закладок". 44-річному місцевому жителю може загрожувати до десяти років ув’язнення.
Про це повідомляє Хмельницьке районне управління поліції.
Як інформує відомство, шостого червня, близько 17:00 по вулиці Кам’янецькій поліцейські затримали хмельничанина, в якого вилучили пів сотні кольорових таблеток.
"Поліцейські також знайшли значну кількість "закладок" з таблетками за координатами в мобільному телефоні підозрюваного. Експертиза підтвердила, що це наркотики екстазі", — йдеться у повідомленні.
Слідчі оголосили чоловікові підозру за ч. 2 ст. 307 (Незаконне придбання, зберігання чи збут наркотичних засобів, психотропних речовин або їх аналогів) ККУ, санкція якої передбачає до десяти років позбавлення волі.
Слідкуйте за новинами Суспільного Хмельницький у Telegram, Viber, YouTube, Instagram та Facebook.
 
