Джерело: https://suspilne.media/498796-dniprani-viboroli-11-medalej-na-cempionati-ukraini-z-vesluvalnogo-slalomu/
Вихованці дніпровського комунального позашкільного закладу "Дитячо-юнацька спортивна школа № 8" вибороли 11 медалей на чемпіонаті України з веслувального слалому. Про це повідомили в управлінні спорту Дніпровської міськради. 
Катерина Соколова стала абсолютною чемпіонкою на всіх дистанціях і двох класах човнів (байдарці та каное). Дівчина завоювала шість золотих медалей. 
Ще чотири медалі у Станіслава Музичука. Хлопець здобув три "срібла" та одну "бронзу". 
У Лева Бувцева також бронзова нагорода.
Чемпіонат України серед юнаків та дівчат з веслувального слалому проходив з 1 по 4 червня в селі Сокілець на Вінничині. 
Читайте нас у Telegram: Суспільне Дніпро
