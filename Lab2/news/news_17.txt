Джерело: https://suspilne.media/498856-prokuratura-napravila-do-sudu-obvinuvacenna-sodo-deputata-sumskoi-rajradi-cerez-habar-za-alinki/
Прокуратура направила до суду обвинувачення щодо службовця Лебединського агролісгоспу, який також є депутатом Сумської районної ради 8 скликання від партії "Опозиційна платформа - за життя". Слідчі вважають, що він отримав хабар за неналежне оформлення новорічних ялинок. Про це 6 червня повідомили у пресслужбі Сумської обласної прокуратури.
За даними правоохоронців, мешканець Полтави хотів придбати новорічні ялинки в Лебединському лісгоспі. Службовець лісгоспу повідомив йому, що 70 ялинок можна купити офіційно з відповідним маркуванням на деревах, а решту  – 430 штук – за готівку. При цьому ці дерева будуть без відповідного оформлення. За таку послугу посадовець просив 55 тис.гривень.
У прокуратурі повідомили, що факт одержання хабаря задокументували 19 грудня 2022 року, після чого посадовця затримали. 
У прокуратурі не назвали прізвища службовця лісгоспу.
Суспільне не має коментаря підозрюваного, але готове опублікувати його позицію.
Читайте Суспільне у Telegram
Долучайтесь до нашої спільноти у Viber
