Джерело: https://suspilne.media/501670-na-zakarpatti-suditimut-direktora-ta-eksbuhgaltera-cgz-za-pidozrou-u-zavolodinni-ta-roztrati-majna-u-ponad-22-mln-grn/
На Закарпатті директорку та ексбухгалтерку Закарпатського обласного центру громадського здоров'я судитимуть за підозрою у заволодінні та розтраті майна у понад 2,2 млн гривень. Про це повідомили на сайті Закарпатської обласної прокуратури.
За даними слідства, підозрювані незаконно отримували гроші від пацієнтів, при цьому гроші на рахунок підприємства не вносили. 
"За вісім місяців 2021 року вони заволоділи понад 2,2 млн грн. Більш ніж половина з цих грошей — це сума, яку розтратили на витратні матеріали. Їх замовляли та використовували при наданні медичних послуг. Однак гроші, які оплачували за це пацієнти, на рахунок КНП не надходили. Оборудку здійснювали в розпал пандемії коронавірусу в Україні", — йдеться у повідомленні.
На час слідства директор медзакладу була відсторонена від займаної посади.
Підозрюваним може загрожувати до 12 років позбавлення волі.
