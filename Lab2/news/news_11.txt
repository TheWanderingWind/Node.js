Джерело: https://suspilne.media/501700-bijci-103-brigadi-znisili-rosijskij-kompleks-videosposterezenna-fokus-d/
Військові 103 бригади тероборони знищили з дрона російський комплекс відеоспостереження типу “Фокус-Д”. Тероборонівці підтвердили знешкодження техніки. Про це повідомили на Telegram-каналі бригади.
Командир 103 окремої бригади Сил територіальної оборони Валерій Курко подякував захисникам за якісну роботу та українцям, які донатять на ЗСУ.
“Вміння працювати у складних умовах та висока професійна підготовка операторів БпЛА вкотре дає вагомі результати. Такі здобутки підкреслюють нашу ефективність та перевагу на полі бою. Користуючись нагодою, хочу висловити слова вдячності небайдужим українцям, завдяки яким бригада отримала ці засоби ураження” — каже полковник Валерій Курко.
У пресслужбі бригади пояснюють, "Фокус-Д" — комплекс, який може здійснювати цілодобовий моніторинг, виявляти та розпізнавати наземні, надводні, нерухомі та рухомі об'єкти. Працює в режимі автоматизованого програмного сканування, оснащений детектором руху та автоматичним наведенням на ціль.


