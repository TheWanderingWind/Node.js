Джерело: https://suspilne.media/498835-sans-na-zitta-dla-cotiroh-ludej-vinnicanka-stala-posmertnim-donorom/
У Вінницькій обласній клінічній лікарні імені Ющенка провели операцію з вилучення органів для подальшої трансплантації. Про це повідомив очільник Вінницької обласної ради Вячеслав Соколовий. 
Відомо, що посмертним донором стала жінка, котра родом із Вінниччини. Вона померла від інсульту у віці 40 років. Згоду на вилучення органів підписали рідні, тим самим дали шанс на життя 4 іншим людям. 
Донорські нирку та печінку медики доправлять в інститут ім. Шалімова, другу нирку – в Охматдит. Серце – в Інститут серця, там на пересадку органу очікує 15-річний пацієнт.
