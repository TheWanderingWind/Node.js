Джерело: https://suspilne.media/501676-vijska-rf-atakuvala-berislav-kerovanimi-aviabombami-pid-zavalami-zaginula-zinka/
8 червня 2023 року близько 15:30 російська армія атакувала Берислав та населені пункти району керованими авіабомбами. Загинула жінка, повідомляє в Telegram Херсонська обласна прокуратура.
За даними слідства, жінка загинула під завалами будинку. Також ще один житель поранений.
Правоохоронці розпочали досудове розслідування за фактом порушення законів та звичаїв війни, поєднаного з умисним вбивством.
Раніше, 8 червня, російські війська вдарили по місцях евакуації людей у Херсоні. За даними голови Херсонської ОВА Олександра Прокудіна, кількість поранених збільшилася до дев'яти. Серед поранених двоє працівників ДСНС, поліцейський, лікар та волонтер з Німеччини. Їм надають медичну допомогу.
 
 
 
Читайте нас у Тelegram: Суспільне Херсон
